-السلام عليكم .. شكرا فاطمة الزهراء مرة أخرى حيت أنك قبلتي ديري المقابلة
●شكرا
-الى كان ممكن تعرفي براسك بالنسبة للمسار الدراسي ديالك حاليا نتي كأستاذة إينا مستوى تعليمي كاتقري واش كاتقري فالعمومي ولا فالخاص شحال من سنة دابا وليتي كاتقري فالتعليم يعني معلومات على العموم على الشخص ديالك
●معاك فاطمة الزهراء السويني .. أستاذة ديال مادة الرياضيات بالنسبة للمستويات اللي تانقري donc حاليا ..
-الى ممكن ترفيعي صوتك شوية
●الثانية باكالوريا.. هههه نعاود من لول
-لا لا غير رفعي صوتك وصافي هههه شكر
●دونك المستوايات اللي تانقري .. الثانية باكالوريا و الأولى باكالوريا.. بالنسبة للمسار الدراسي ديالي فا.. عندي ماستر فinformatique et application pour les sciences des ingenieurs من la faculte des sciences تاع مكناس ديال universite moulay ismail.. و كنت j'ai [..] الدوكتوراه ديالي c'était sur les équations de la chaleur .. les Equations aux Dérivées Partielles .. كان عندي des recherches هاكا و هاكايا .. ماكملتش الدوكتوراه ديالي حاليا .. مازال ان شاء الله .. مازال ماكملتهاش .. بالنسبة للمسار الدراسي ديالي كان هو هذا .. عندي egalement un autre diplome لي هو un diplome de bac + 2 .. ديال commerce international et techniques bancaire كنت درتو en parallel فاش كنت كانقرا فلافاك.. فاش كنت كانقرا ديك ساعة diplome ديال deug ديال الماط .. قبل مانشد la licence ديالي en mathematiques .. كنت كاندير en parallel هاداك diplome ديال commerce international .. مشيت فالتوجه و ختاريت المهنة ديال enseignement .
- واش أ أستاذة درتي شي تكوين قبل ما تولي أستاذة .. تكوين ف un centre ديال الأساتذة؟
●وي alors كنا درت تكوين ديك الساعات فاش شديت la licence ديالي .. دفعت ديك ساعات ل cpr .. centre pedagogique regional .. دابا را بدلو لو السمية .. ولا مراكز المهنية للتدريس .. ديك ساعة centre cpr ولكن كيفورمي الاستاذة ديال الثانوي الإعدادي .. درت انا ديك la formation ديال عام .. وتخرجت كأستاذة ديال الثانوي الإعدادي ..
- فمكناس ا أستاذة ولا ف...؟
●فالنواحي ديال مكناس .. la formation درتها فمكناس .. la formation ديال cpr درتها فمكناس .. أو.. تخر٠ت كأستاذة ديال الثانوي الإعدادي .. من بعد ف 2012 هادشي .. و ف 2013 درت chnagement de cardre .. تغيير الإطار .. فاش شديت الماستر ديالي.. كان ممكن ندير تغيير الإطار ب la licence ولكن أنا كنت en parallel كاندير la formation و كانقري و كانكمل الماستر ديالي .. فاش كملت الماستر ديالي درت تغيير ديال أستاذة السلك الثانوي التأهيلي.
-وشحال من سنة دابا و نتي كاتقري أ أستاذة؟
●من 2012 ل دابا 11 عام .
-واش كاتقري فالتعليم العمومي ولا الخصوصي؟
●كانقري فالتعليم العمومي.
-السؤال الأول ديالي ليك.. شنو الغرض من التعليم؟
●شنو الغرض من التعليم! .. alors الغرض من التعليم بالنسبة ليا هو قبل مايكون .. نعطيو معلومة que sa soit ف les domains scientifique ولا ف les domains literaires .. هو نبنيو واحد الشخصية ديال التلميذ ولا ديال داك الطفل لي تكون عنكو واحد الشخصية .. لي يعرف يبني بيها واحد التفكير .. un raisonement .. واحد الفكر انتقاذي .. ويكون عندو واحد الفكر تحليلي .. تكون عندو المعلومة و يعرف كيفاش يقلب على المعلومة فاللول و يعرف كيفاش يدير يحلل ديك المعلومة حتى يوصل شي نتيجة .. donc le but normalement ديال الأسمى ديال التعليم را هو هذا .. كانبنيو بيه الشخصية ديال إنسان مستقل يعرف يفكر ولي يعرف هو يمشي يقلب على المعلومة و يحللها و يعرف شكون هي المعلومة الصحيحة ولا الغالطة و يكون عندو واحظ الفكر نقذي .
-شنو كاتلاحظي أ أستاذة فالتعليم حاليا فالمغرب .. كيفاش كاتشوفي التعليم حاليا فالمغرب؟
●التعليم حاليا فالمغرب بهاذ البرنامج اللي حنا غادين فيه.. كانشوفو كايني شخصية اللي بعيدا تماما على هادش لي قلت لي كيبانليا هو الهدف ديال التعليم .. كايبني واحد الانسان او واحد التلميذ اللي الهم ديالو هو النتيجة النهائية qu'importe le moyen .. كايهمو ينجح و خا متيفهمش .. كايهمو يخرج مثلا شي فرض و لا معلومة .. بحكم المعايشة ديالي مع الدراري.. كانقول كايهمهم غي ديك النتيجة .. واش جابها بطريقة لي هو فاهم le fond تاع l'information ولا غي جابها .. كولشي كيتبنى على ديك النقطة النهائية و على عندك un precessus خاص تعرف كيفاش دير تخدمو.. بحالا كانبنيو des machines qu'on peut programmer باش فاللخر دير لينا une cache precise .. هاذي هي la direction لي غادي فيها malheureusement فهاذ le system بحال هاكايا.
-فنظرك أستاذة شنو هوما بعض الإصلاحات لي كانو فالتعليم فالعقد الماضي .. فالعشر سنوات الأخيرة و ما مدى فعالية هاذ الإصلاحات التعليمية فتحسين حالة التعليم فالبلاد؟
● غادي نقول .. ماغاديش نهضر على الإصلاح ككل لانه الاغلبية الاصلاحات لي جاو بيهم ما جاوش بشي نتيجة فعالة .. par contre كانو فيهم شي حوايج لي مزيانين .. مثلا بالنسبة للبيداغوجيات انه انركزو على البيداغوجية ديال الكفايات و ديال الاهداف .. فاش كانشوفو الخصوصيات و المفارقات ديال كل تلميذ هاديك كانت حاحة ايجابية .. فاش كندخلو مثلا للقسم التلاميذ كل واحد و الاختلافات ديالو .. نحتارمو الاختلافات ديال التلاميذ نحتارمو الكفايات ديالهم les competences ديالهم parce que كل واحد و عندو des competences فواحد لاتجاه معين .. هادي شي حاجة لي كانت مزيانة .. لكن malheureusement ماتظارتش comme il le faut pour un simple raison انه كاينين des contraintes ديال الاكتظاظ، ديال الضغط ديال انه خص تكون ديك النتيجية .. فاش تانقول انا غادي نعتامد على la competence ديال التلميذ .. فميمكنليش نقول غادي نعتامد على la competence ديال التلميذ و فنفس الوقت نفرض عليه انه يجيب واحد النتيجة معينة بداك الضغط فهاذ المادة alors تقد les com0etences ديالو فديك المادة محدودة ولا مازال le developement ديالها ب une vitesse معينة .. لان راه كاع les profiles عندهم des competences غي غانقولو la vitesse de progression هي لي كاتبدل مابين chaque profile هذا هو الفرق لي كايكون .. donc الى ماكناش كانحتارمو هاذاك الخصوصية ديال التلميد و ديك la vitesse de progression ديالو، كيفاش غادي نقولو غادي نوصلو لهاذ l'objectif هذا !؟ أو ...
-لكن فنظرك أ أستاذة واش مان شي إصلاح ... سمحي ليا بغيتي تكملي الفكرة ديالك ..؟
●لا صافي كملت
-واش كاين شي إصلاح لي لاحظتي انه عطى الاكل ديالو ولا كاع الاصلاحات لي شفتي فالمسارات المهنية ديالك ماشفتيش شي أكل ولا ماشفتيش شي نتيجة فالواقع مع التلاميذ فالمدرسة كأشتاذة نتي؟
●كأستاذة الصراحة هاذي 11 عام باش بديت ما شفتش شي نتيجة ملموسة لي غادة فهاذ الاتجاه بالعمس فجيل على جيل كانلاحظو le niveau كايزيد يهبط حتى الاخلاقيات كانزيدو نتخلاو عليهم .. حتى الاخلاقيات مثلا مع التلاميذ حتى ديك la discipline لي كانت شحال هاذي قبل غي فالتلاميذ غي ديك la discipline مابقاتش لأن مع الوقت تا الصورة ديال الاستاذ كاتبدل .. كتأطاكا .. donc كانهاجمو الصورة ديال الاستاذ .. تالاسرة غانقول تخلات .. مشي كلشي bein sure .. ولكن كاتقولي الاسرة را هزات يديها على الاولاد مابقاش ديك التربية comme il le faut و ديك la discipline لي خصها تكون .. du coup غانقولو كولشي الاغلبية كيتسناو من المدرسة انها فنفس الوقت تربي و فنفس الوقت تعلم و فنفس الوقت تقري .. alors que المدرسة بوحدها ماكافياش راه كاين des facteurs كاين الاسرة كاين مجتمع و كاين مدرسة .. الى ماتعاونوش هاذو تلاتة بيهم باش انه يكونو هذاك التلميذ فراه finalement ماكاتكونش شي نتيجة فالاصلاحت ما عطاوش شي نتيجة وووو الدليل على هذا هو اصلاح من بعد اصلاح و مازال بالعكس الامور غادة en degradation ماشي ...
- يعني كاينة حالة تدهور 
●كاينة حالة تدهور فحالة التعليم..
-فالمغرب.. donc كيفاش نتي كأستاذة واجهتي هاذ الصلاحات .. كيفاش اثرات هاذ الاصلاحات على العمل ديالك .. كيفاش هاظشي كينعاكس على الحياة المهنية ديالك كأستاذة ؟
● كاتبقى عندي ديك الفكرة انه كاديري داكشي لي قديتي عليه بالمجهود ديالك فداك l'environement الصغير ديالك واخا كانقول حنايا داك epsilon ديال نتاع التغيير ولكن راه كيبقى كاينة l'existence ديالو راه موجود .. كاديري شي حاجة من جيهتك نتيا .. كاتاخدي les points fortes كاتشوفي مثلا les pedagogies لي كاينين هاذ الاصلاح شنو بغا كاتحاولي ديري من جيهتك شي حاجة .. فاش كاتشوفي هذا هو التغيير لي كانحاولو نديرو مثلا الى كنا غادي نعتامدو على les competances ديال التلاميذ نزيدو بيهم القدام و نجودو.. كانحاول انا مثلا من le profile ديالي كاستاذة نحاول ما امكن نخدم عل. هاذ المسائل كل جهد ديالي ماشب نفول حيت هاذ المنظومة ماتصلحاتش و لا حيت هاذ المقررات خاصهم يتبدلو ولا حيت مثلا الاسرة طالقة يديها وا صافي حتى انا نطلق .. خاصنا حنا نديرو لي علينا ولاخرين يديرو لي عليهم فهاذ المسألة 
-واش أستاذة لاحظتي شي زيادة فرسوم التسجيل الطلاب الى كانت بالنسبة للتعليم العمومي حيت كيما قلتي ليا نتي ماكادرسيش التعليم الخصوصي ، واش لاحظتي شي زيادة فرسوم تسجيل الطلاب الى كانت؟
●وا هو حاليا على حسب اخر يلاه سولت التلاميذ ديالي شحال كاتخلصو فالرسوم قالو لي شي 45 درهم بحال هاكاك هي يمكن كانت زيادة.. غير لوقيتة لي كنت كانقرى فيها انا را ماكانتش 45 درهم.. كانت غير شي 10 دراهم فجمعية الآباء ولا بحال هاكا ، را مانت واحد زيادا ولكن دابا كيخلصو شي 45 درهم 
-فنظرك استاذة هاذ الزيادة كبيرة ولا صغيرة ولا مشي شي زيادة ؟
● هي زيادة كبيرة donc فاش كاضربيها فعدد ديال التلاميذ را كاتعطي une some quand meme بالنسبة لرسوم جمعية الآباء و التأمين 
- بالنسبة للتلميذ واش هي زيادة كبيرة عليه ولا زيادة ..
●بالنسبة للتلاميذ فاش كاتقولي كيكونو فواحد الطبقة هشة اي حاجة را واخا تكون قليلة را بالهضرة ديال تلاميذ كايقولك را حنا كانخلصو ، فاش قلتليهم شحال كاتخلصو كيقولو لي 45 درهم .. بمعنى بالنسبة ليهم يعني را واخا تبان لينا قليلة راها كتيرة .. را واخا هاكاك الاسر را كيكون اسر لي les moyens sont limités و عندهم نسؤوليات وحدين اخرين باش يشريو لولادهم المقرارات و الكتوبة donc خاص un budget.
-ونتي كيفاش كاتشوفي هاذ الزيادة كأستاذة؟
●انا مآمنة بديك الفكرة ديال ان الدولة خاصها تتحمل مسؤليتها فهادشي التعليم العمومي لأن راه خاص ولاد الشعب يقراو بلاما يخلصو والو انا هاذي هي الفكرة ديالي، مانطلبش انا من الاسرة راه الى شرات دوك دفاتر نوفرو ليهم حنا المقررات مثلا، كاين فبعض المؤسسات مثلا فالابتدائي كايفرو ليهم المقررات ولا فالإعدادي surtout فالمناطق القروية غير هي مامعمماش و كاتبقى واحد الجزء كبير surtout فالمدن لي كاتبقى على عاتق الآباء، donc فهاد المسألة خاص يكون شوية الجهد .
-كاين شي مصاريف اخرى لي كايواجهوها الطلاب من غير مصاريف التسجيل؟ واش كاين شي مصاريف اخرى لي كيواجهوها الطلاب ولا المصاريف الوحيدة ...
●من غير باش يشريو لكتوب و الدفاتر .. من غير رسيوم التسجيل؟ على حد علمي لا، كاين هادوك ديال التسجيل فيهم التسجيل و فيهم حتى l'assurance هاظشي لي كيخلصو ..
-مصاريف الكتب على ما قلتي
●إيه مصاريف الكتب هادوك ضروريين ديال النقررات و ديال الدفاتر اللوازم المدرسية ديالهم
-فنظرك واش هاذ النفقات زادت على مر السنين ول..
●اه بطبيعة الحال فاش كانشوفو المقررات راه كاتشوفي مثلا كاين غي مقرر ديال مادة الرياضيات كايدير 100 درهم راه فاش غضربي تقولي مثلا مقرر الرياضيات و مقرر الفيزياء و مقرر ديال اللغة الانجليزية مقرر ديال المواد كاملين .. را الى جا التلميذ يشريهم را c'est un budget و ماكاتكونش فالمستطع ديال الاسر ديالهم يشريوهم، عطيتك مثلا مقرر الرياضيات حيت كانعرفو مثلا مقرر الرياضيات داير 100 درهم هادو كانهضر غي على مثلا العاديين si non ملي غانهضر على les sciences math را عندهم 2 ديال المقررات ديال l'algebr و ديال l'analyse راه الى كان غي كل واحد فيهم كيدير 100 درهم را 2 ب 200 درهم هادشي را الاسرة العادية الى كان عندها 2 ولاد ولا غي ولد واحد را بزاف ، كيبقى هادشب الشركات ديال المناهج كيطبعو المقررات وكدا لي كيستافدو فهاد المسألة
-فنظرك زادو النفقات حيت كثرو هاد الشركات ولا زادو النفقات حيت الحالة الاقتصادية ديال البلاد كاتلزم هاذ النفقات يتزادو على سنوات
●لا انا كانظن حيت تزادو هاذ الشركات حيت كاينين هاذ الشركات لي كيبغيو يروجو هاذ المقررات و المناهج الدراسية ديالهم mais si non دابا المعلومة ولا ممكن الولوج ليها بأي طريقة ماشي ضروري المقرر راه كاين الانترنيت را كاين الاستاذ كيعطي المعلومة التلاميذ كايديرو recherche sur internet بمعنى support ecrit ولا sur papier اه راه مزيان ولكن يكون فحدود المعقول و يراعي الظروف ديال الاسر لي كانقولو حنا الاسر المتوسطة ولا الفقيرة 
-كيفاش ا اشتاذة كاتشوفي الاتجاه المتصاعد ديال خوصصة التعليم .. ملي كانقول انا خوصصة التعليم عندي 3 انواع ديال الخوصصة، كاين تحويل المدارس الحكومية الى مدارس خاصة، كاين اشراك القطاع الخاص في تسيير المدارس الحكومية كاين انشاء المزيد من المدارس الخاصة، فنظرك شنو لي منتاشر بزاف فالبلاد و كيفاش كاتشوفي الحكومة او وزارة التعليم كاتشارك فهاذ الخوصصة على حسساب هاذ الانواع لي ذكرت ليك: تحويل المدارس العمومية الىمدارس خاصة، اشراك القطاع الخاص في تسيير و ادارة المدارس الحكومية، و انشاء المزيد من المدارس الخاصة 
●لي منتاشر حاليا هو المدارس الخصوصية
-انشاء المزيد من المدارس الخاصة
●انشاء المدارس الخصوصية .. هاذو لي كاينين حاليا .. ولكن فاش كانجيو نشوفووالتوجه كاين انه تفوضو بعض المدارس العمومية للقطاع الخاص كيما حنا جايين مستقبلا لأنه بهاذ التوجه هذا الى بقينا غاديين فيه مع هاذ الانظمة لي كيخرجو دابا كيف والو من هنا للقدام parce que دابا .. البرمامج ديال اللا مركزية كايحتم على انه الاكاديميات هي اللي تسير المدارس العمومية، فاش غاتبدا الاكاديميات تسير المدارس العمومية، الوزارة غادي تخصص لها المساعدة فقط و هادشي كاين فقانون المالية عندها غي مساعدة فقط منين غادي تجيب لفلوس لخرا؟ باش تصرف على هاذ المدارس؛ que sa soit المصروف تاع les salaires تاع les profs que sa soit l'equipements ديالهم ولا كولشي ، اذن هنا فين كيبقى داك التساؤل الى كانت الأكاديمية غادي تقوم بواحد المدرسة عمومية وهي ماعندهاش les moyens منين غاتجيب les moyens لخرين؛ هنا فين غادي يدخل المشاركة ديال التسيير مع القطاع الخاص 
- ونتي أ أستاذة كتشوفي هاذ اشراك القطاع الخاص فتسيير المدارس الحكومية على المستوى المهني كاستاذة دابا حاليا، واش كاتشوفي شي اشراك القطاع الخاص فتسيير المؤسسة العمومية لي كاتقري فيها 
●حاليا لا باش انه يسير المؤسسة لا par contre كيكون كاينين des convention بين مؤسسات ديالنا و مابين بعض المؤسسات الخصوصية غي باش يستغلو مثلا ملاعب ديال حصص الرياضة ولا هادشي لي كاين حاليا هاظشي قتلك غايجي مستقبلا الى بقينا غادين فهاد التوجه هذا زعما غير مستبعد 
-وكيفاش فنظرك الحكومة كاظفع لهاذ الجانب ديال خوصصة التعلمي فنظرك الحكومة او وزارة التعليم كادفع لهاذ الجانب ديال الخوصصة 
●اه الحكومة ولا وزارة التعليم را كادفع لجانب الخوصصة فاش كانشوفو مثلا des ecoles publics كيتعطاو ل privees را غادي نقولو ان علاش pour un simple raison را كادفع لهاذ الاتجاه فاش كانشوفو ان قطاع التعليم لي هو واحد القطاع حيوي لي ماتبقاش مثلا الدولة لي مسؤولة عليه وغادين مثلا الاكاديميات الجهوية في اطار اللامركزية فهادشي را كيدفع لخوصصة التعليم التعليم العمومي را كيتدفع للخوصصة ديالو 
- واش عندك اشتاذة شي امثلة على مدارس حكومية تحولات لمدارس خاصة؟
●كاين كنا فمناقشة مع الاساتذة دياولنا فقاعة الاساتذة و قالو ليا بلي كاين بعض المدارس هنايا فمقاطعة انفا المديرية ديال انفا لي مهم هوما مدارس عمومية لي تسدو و تعطاو للخصوصي باش يتفوضو للخصوصي
-يوليو مدارس خاصة!؟
●اه يويليو مدارس خاصة يعني الخصوصي هو اللي غاظي يسيرهم
-وعلاش أاستاذة وقع التغيير انهم عطاو هاذ المدارس الحكومية العمومية للمدارس او للقطاع الخاص هو اللي يتكلف يحولها لمدارس خاصة
●صراحة معلومات اكيدة ماعنديش ولكن شي مرات راه المدرسة راه هاصها واحد financement من عند الدولة الى الدولة ماقادراش انها ت financer و الاكاديمية ماقاداش تفينونصي هاذ المؤسسات فاغادي تفوضها للقطاع الخاص، وكاين على ماقالو ليا الاساتذة كاين حتى مدرسة هنا فالولفة بالضبط سميتها "انس بن مالك" ولا شي تاهي تعطات للقطاع الخصوصي 
-واش لاحظتي هاذ الجانب ديال الخوصصة كتحويل المدارس الحكومية و المدارس العمومية لمدارس خاصة فمدينة مكناس لي كاتنحاذري منها ولا غير فمدينة كبيرة كالدار البيضاء؟
●هادشي لا صراحة لاحظتو فكازا بالنسبة لمدينة مكناس مازال هي واحد لمدينة لي صغيرة فيها الخصوصي وحتاهو الخصوصي غي مقارنة مع السنوات لي كنت كانقري فمكناس راه الخصوصي بدا كينتاشر فمكناس ورا غاظية فهاذ الخط لي غادية فيه كازا راه بدا كينتاشر بواحد الطريقة لي هي مهولة فكل مرة كاتبان ها هي ecole privee هنا هاهيا ecole privee هنايا وبالنسبة للمشاكل لي كانعيشو فالقطاع العمومي راه كيمكناس كي كازا
-فنظرك ااستاذة  كيفاش اثرات الخوصصة على قطاع التعليم العمومي ولا هل واش اثرات الخوصصة على قطاع التعليم العمومي؟ والى كان الامر كذلك فكيف؟ كيفاش اثرت الخوصصة على قطاع التعليم العمومي؟
●انا غادية نقول بالنسبة للخوصصة لجيهت قطاع التعليم العمومي نقد نقول كراي شخصي ديالي انه الحاجة لي تكون positive ولا avantage هو ملي تكون المدارس المدرسة bien equipé وان جميع الوسائل البيداغوجية تكون متوفرة هادشي الى كان ...
-كاتهضري على المدارس الخصوصية؟
●على المدارس الخصوصية الى كانت كاتوفر كولشي راه مزيان و تا جميع المرافق تاع المؤسسة يكونو مصلوحين مزيان ويكونو كاينين را غير المرافق الصحية شي مرات را ماكيكونوش فالمدارس العمومية donc الى كانت هاذ le coté راه مزيان كتهييئ ديال المؤسسة و كولشي ، بللنسبة للتعليم الى كنا غانحافظو على الجودة ديال التعليم من ناحية ديال انه مانبفاوش مركزين عليها بحال راها مقاولة لي كيدخلو ليها واحد التلاميذ وخصنا نعمروهم و فلخر نخرجوهم نجاح 100% كانبقاو مركزين على كانمشيو بالعقلية ديال المقاولة لأن فاش كانقولو تعليم الخصوصي را خاصو يربح باش غادي يربح انه خلص يدخل التلاميذ وباش يدخل التلاميذ يدخلهم بداك l'espoir ديال انه غادي ينجح هاذي هي الفكرة را شحال من تلميذ عندنا هذا كانعيشوه فالواقع ديالنا كيخرج من العمومي كيمشي للخصوصي علاش على قبل النقط راه هذا هو المشكل ماكيمشيش للخصوصي على قبل التعليم حسن على قبل باش يقرى حسن كون كان هاكاك غادي نتساءلو غادي نقولو راه كاين un problem ولكن راه كايمشي للخصوصي على قبل النقط باش ينجح 
●وهادشي لاحظتيه على جميع المستوايات تا بالنسبة للإبتدائي، إعدادي، ثانوي؟
-هادشي لي انا كانقول حاليا بالنسبة لأنا استاذة ديال تاع lycee ولا حتى الاعدادي، الابتدائي الصراحة ماعنديش تجربة فيه عندي تجربة فالاعدادي و عندي تحربة الثانوي هادشي لي كايطرا كايكون فهاذ le sens هذا بالطبيعة الحال كاينين شي تلاميذ لي راه من صغرهم كيقراو فالخصوصي و كاين بعض المؤسسات لي كيكون عندهم اقسام كايدوزو امتحانات للتلانيذ قبل مايدخلو باش التلميذ هاكا كايكون عندو niveau لي غادي يعرفوه و يكونو متأكدين بلي غادي يساير وفلخر را غادي ينجح وفاش كادخل تلميذ لي هو اصلا عندو مستوى نهضر على الباك تلميذ باش دخلو عندك يقرا فالباك خاصو يكون عندو واحد المكتسبات تاع الاعوام لي فاتت كاديرلو un test الى كان عندو هادوك المكتسبات مزيان كانقبلو عندي انا فالمدرسة الخصوصية du coup je suis sur فاش غاظي يقرا هاداك العام غادي ينجح حنا فالمدرسة العمومية ماعندناش هادشي كيجيونا مثلا التلاميذ لي ماعندنمش المكتسبات لا ديال العام لي فات لا ديال لي قبل منو لا والو كانديرو تقويمات شخصية فلول را تاحنا كانديرو un test فلول مع البدية دالعام كانديرو un test diagnostique باش نشوفو le niveau ديال التلاميذ فيناهو وهادي توصية الوزارة وصات بانه نديرو un test duagnistique كانديرو دابا شحال من عام باش كانديروه ولكن ماكيعكيش نتيحة لان كايكونو المستويات ديال التلاميذ ديال بغض التلانيذ ماشي كاملين ضعيفة بزاف من ما هضرنا على les science math ولا les scienecs physique لي كايكونو فيهم بعض التلاميذ لي تبارك الله عليهم des eleves brillants لي عندهم le niveau ولكن كاين بعض التلاميذ لي ماعندهمش le niveau ديال الباك واخا هاكاك كانتسناو هاذاك التلميد انه يشد الباك ديالو ويكون excelent ف les matieres كاملين حنا كانتسناو منو شي حاجة لي فوق الطاقة ديالو 
-نتي كأستاذة كيفاش واجهتي الخوصصة او هاذ العملية الهوصصة فالمسيرة المهنية ديالك واخا نتي ك
ماكاتقريش فالمدارس الخاصة ..
●ماعنديش شي contact direct فهاذ الناحية هاذي 
-كيفاش كاتشوفي الخوصصة ولا كيفاش كاتبان الخوصصة فالمناهج اللي كادرسيها حاليا واش كاين شي مثال تقدري تعطين المناهيج واش كاين شي فرق على حساب العلاقات ديالك مع أساتذة اخرين اللي كيقريو فمدارس خصوصية واش كاين شي اختلاف المناهج اللي كيدرسو للتلاميذ سوى الخصزصي ولا العمومي ولا المناهج لي كيدرس التلاميذ فالخصوصي و العمومي بحال بحال؟
●بالنسبة للتلاميذ اللي كيقراو ف les ecoles privees و عندهم programme marocain را كيككونو نفس المناهج راه نفس المناهج كيبقى غانقولو فااطريقة ديال الخدمة تاع الاستاذ methode d'ensegnement تاع الاستاذ فاش غاظي تفرض على داك الاستاذ انه فاللخر ضروري تكون واحد النقطة مزيانة معينة ولا حيت فرض على داك التلميذ انه فلخر تكون واحد النقطة معينة فla procedure تاع الخدمة غادي تختالف على اذا فرضتي على داك الاستاذ ولا اذا مشا عادي بلاما تفرض عليه par principe انه يوضل المعلومة ويفهم ذاك التلميذ هنا فبن كيكون الفرق الصراحة بالنسبة للمدارس الخصوصية لاخرين لي عندهم مثلا programme ديال فرنسا ولا ديال بلدان وحدا اخرى les missions هادوك ماعنديش فكرة عليهم اما بالنسبة لي عندهم programme marocain را كانقريو نفس programme 
-غادي نسولك واحد السؤال عندو علاقة ب covid فترة الوباء كيفاش شفتب ان الوباء او covid هاذ السنوات الاخيرة اثر على طريقة التدريس ديالك وتقييمك للطلاب كيفاش بان هاذ التاثير على التدريس  و نتائج الطلاب واش تقدرب تعطيني مثال؟
●مثال فديك لوقيتة ديال كوفيد 2019...
-2020!!
●2019 ملي حبسنا لقراية حبسنا لقراية ف 2019 le mois de mai كانعقل كنا حبسنا لقرايا دزنا l'ensegnement à distance حيت علاش انا عاقلا 2019 فاش حبسنا لقراية حيت كان هو اول عام ليا هنايا فكازا donc بديت كانخدم مع التلاميذ ديالي à distance par tous les moyens ديك الساعات كانت هي التجربة اللولة فl'enseignement à distance donc درنا des classes virtuels que sa soit des groupes بحال هاكايا ففيسبوك باش نديرو اتصال ف google meet درنا dernierment ف google meet ديك ساعة كنا كانشوفو كنت كانشوف شنو هبدي الوسيلة لي غايقدو التلاميذ يدخلو فيها بسهولة اااا المشكل فين كان، كان هنا قلتليك تا دور ديال الاسرة كنت كاندير des cours à distance sur une classe لي فيها ديك ساعات كانت 37 كانو كيدخلو maximum 10 ديال التلاميذ، 10 لي كانو كيحظرو ل les cours à distance du coup وهادشي كانو كيديرو الاساتذة لاخرين..
-وعلاش فنظرك اشتاذة من 37 كيدخلو 10؟
● انا كانقول ماعرفتش الصراحة سولت سيفطت الاسر 
-واش تلاميذ ماعندهمش les moyens باش يدخلو كونيكسيون 
●ماعرفتش دابا كولشي عندو.. اضطريت انني واحد لوقيتة بلاصت ماندير google meet قلت ماعرفت ماشي كولشي عندو gmail درت باج فيسبوك وكنت كاندير des directs ففيسبوك باش تا لي ماقدش يتبع le live يدير كانخلي ليهم لفيديو مسجلة باش يعاودو يرجعو ليها 
-صوت و صورة ولا فير صوت؟
●صوت و صورة كانصور هاكا ماشي وجهي كاندير une feuille blanche لي كانكون كانشرح فيها وصوت و صورة والى كان عندهم des questions هونا ميسولو وانا كانجاوب من بعد انا قلت هنايا غايكونو les causes كتار كاين لي ماعندوش les moyens باش يدخل كاين لي فالاسرة ديالو كاتقول شي مرات الله يحسن لعوان الى كانو كاملين مجموعين فالدار عامرة ولا هذا ماعندوش كيفاش يدخل كيفاش غادي يركز الاشرة خاصها توفر لداك لولد ديالها l'environement المناسب فين غايقرا فدار وكاين لي ماباغيش يدخل ولا مامسوقش باش يدخل donc هنا كاينين بزاف تاع les profiles مانقدرش نحكم شنو هو السبب الرئيسي لي كيمنعهم مايدخلوش غي المشكل لي كان طرا وهاشي درتو انا وداروه بزاف ديال الاساتذة هاديك la periode ديال كورونا دارت لينا مشكل من بعد انه les bases ديال داك العام ماكانوش متبثين عند التلاميذ فالمكتسبات ديالهم donc لقينا مشكل الاعوام لي جايا ولي موراهم باش التلميذ يساير le programme تاع l'année لي جايا من بعد و بقا des lacunes لحد الآن مازال كانعيشو les lacunes لي عند الدراري بحكم ان داك العام ولا ديك العامين راه ماقراوش فيها comme il le faut يعني لعام لي موراه فاش كنا دخلنا كانت لقراية بالتناوب بحالي كيقراو النص ديال الوقت
-ديك المدة استاذة شحال باش دخلتو كحضوريا؟
●حضوريا دخلنا 2020 ولا اه 2020 دخلنا وحضوريا بتناوب 
-بمعنى؟
●بالتناوب بمعنى بحالا كانت عندي une classe لي فيها غادي تقولو مثلا قسم فيه 30 واخا القسم ماكانش عندي فيه 30 مثلا القسم فيه 30 عندو 5 سوايع فالسيمانة هاديك 30 نقسموها على 2 غادي يدخل عندي هاذ السيمانة 15 و السيمانة لخرى 15 اخرى هاذي هي بالتناوب و تا ماباقي مثلا فالوقت لاهر خاص الدراري يقراو فالدار كنت كانسيفط ليهم des documents لي غايقراوهم des exercices á travailler فدار باش هي هادي مابين التعليم الحضوري و مابين التعليم عن بعد هي هاذي بالتناوب كنت كانخدم معاهم a la fois حضوري بلاصت مايقراو 5 سوايع كيقراو يا اما ساعتين يا اما 3 سوايع فالسيمانة بحال هاكا donc الوقت كينقص هاذاك الوقت لي كينقص هوما ماكيعوضوهش فالدار كنت واخا مثلا كاينين بعض ماشي كاملين كاين بعض التلاميذ هنا فين كيتخلقو دوك الفراغات مابين التلاميذ كاين بعض التلاميذ لس كانو كيمشيو يخدمو فالدار داكشي لي كانعطيهم ولا داكشي لي كانسيفط les videos ولا هذا كيمشيو يخدموه كاين لي ماكيمشيش خدمو donc هنا وفاش كانقول كاين را ماشي قليل راه بزاف هادو كثارين و هادو كثارين donc هنا فين كانقولو الدور ديال الاسرة راه خاص واحد la surveillance من طرف الواليدين باش لولاد كيتبعو لقرايا ديالهم ولا لا واش كايديرو les devoirs ديالهم ولا لا sachant que كانعضر على الولاد ماكانهضرش على تلاميذ لي صغارين ديال primaire را كانعضر على دراري تاع ليسي راهم كبار بالنسبة la matiere ديالنا راه بحال une chaine را داكشي مرتابط الى ماهداش واحد les bases des notions تاع هاذ العام الى مابنيتش معاه واحد la notion تاع هاذ العام هذا راه صعيب باش يعاود يبنيها من جديد العام جاي c'est pas impossible mais كاتكون صعيبة خاصها واحد l'effort
-كيفاش حسيتي بهاذ الفترة ديال الوباء بعد كورونا كيفاش حسيتي كأستاذة هذاك المجهود لي درتي مع الامكانيات لي كانت عندك اللي محدودة ..
●امكانيات محدودة اه
-كيفاش حسيتي فديك الفترة و بعد انتهاء الوباء و الفترة الحضورية لي وليتي كاتقري فيها التلاميذ حضوريا؟
-وهو فالفترات بجوج كيما قلتي les moyens كانو محدودين و كانخدمو بداكشي لي عندنا بمعنى اه c'est vrai الوزارة قاتلك دوزو للتعليم عن بعد ولكن ماوفرات لينا تا حاجة فالتعليم عن بعد 
-ماكانوش مساعدات من الوزارة؟
● قاتلك غلنديرو des pcs فالنؤسسات و غانديرو الانترنيت فالمؤسسات ديك لوقيتة فاش مشينا حنايا للمؤسسة حيت قبل من نبدا نعطي الظروس عن بعد من الظار ديالي مشينا للمؤسسة باش نعطيو les cours من تما لقينا ماعندناش باش نخدمو فاش لقينا ماعندناش باش نخدمو صافي رجعنا لديورنا صافي هزيت pc ديالي هزيت تيليفون ديالي خديت داكشي لي خاصني ناخد باش نصور و باش داكشي المهم خدمنا بles moyens 
-المهم ماكانتش حتى شي مساعدة من عند الوزارة 
● لا بالنسبة انا كانهضر بالنسبة لينا حنيا كمؤسسة ديالنا لا قالو راه غادي يسيفطو تسنيناهم يسيفطو را غادين نجيبوليكم les pcs ددلهنايا و نطلقو الانترنيت فالمؤسسة ولكن ماداروش هادشي كانهضر على النؤسسة ديالي الى. شي مؤسسة اخرى الصراحة ماعارفاش بالنسبة للمؤسسة ديالي لا انا لا الاساتذة لاخرين خدمنا بالماتيريال ديالنا و زدنا شرينا الى خاص شي حاجة شريناها باش نقدو نديرو les cours a distance
-من الجيب الخاص ديالكم!
● اه bien sur donc كانت une surcharge de فالخدمة لان cours فاش كاتعطيه حضوري ماشي هي a distance خاصك تأضابطيه باش غاديري هاذ le cours a dustance فورمينا راسنا براسنا باش نعطيو cours a distance كانقلبو كيفاش باش توصل المعلومة مزيان ماشي بحال فاش كاتكون ديك l'interaction مع التلميذ راه en face معاك مافهمش شي حاحة غادي يسولك a distance كايكتب خاصك تحضي لي كومونطير شنو les questions لي كاينين وفنفس الوقت راكي كاتعطي cours ديالك و هذا donc كانت la surcharge فالخدمة ولكن الحمد لله دازت مزيان لأن الصراحة التلاميذ لي تبعو معايا شهادة التلاميذ لي كانو تبعو معايا ديك ساعات فاش كاتشوفي كاين هلذ la resultats كاتقولي وا الحمدلله ماعليش واخا كاين داك l'efforts ماشي مشكل من بعد لي فاش دخلنا حضوريا بالتناوب كان شوية داك decalage لأن حتى التلاميذ كيبقاو مخربقين نص حضوري و تص عن بعد du coup هاديك عن بعد ne metrise pas حنا هاديك عن بعد ماكاتعرفيش التلميذ واش vraiment قرا داكشي ولا ماقراهش واش خدمو ولا ما خدموش 
-السؤال ما قبل الأخير شنو رأيك انشاء نماذج عقود هادشي عندو علاقة بالاضرابات لي عندكم حاليا ولكن عل. العموم شنو رأيك فإنشاء نماذج عقود للأساتذة و المعلمين الجدد واش كاتشوفي ان هاذ انشاء العقود ولا حنا كانقولو الاساتذة المتعاقدين 
●اه les contracts !
- اه contractuels واش كاتشوفي ان هذا كيساعد فزيادة جودة المعلم الاستذة و جودة التعليم المقدم للتلاميذ وخا على ما هدرنا قبل ما تسجلو على هاذ المشروع ديال المتعاقدين غادي يتلغى بين قوسين ولكن استاذة نتي تقدري تهضري بالمعرفة ديالك 
●وا هو هاذ القضية ديال التعليم بالتعاقد و بداو الاساتذة لي مفروض عليهم التعاقد contractuels راه بالعكس ماغاديش يساهم فالجودية ديال التعليم غادي يكرس الهشاشة ديال الوضعية ديال الاستاذ فالتعليم  و غادي يكرس عدم الاستقرار ديال الاستاذ النفسي و المعنوي فالتعليم و غاظي يكرس المحسوبية فالتغليم و كيكرس بزاف الحوايج لي خايبين لي بالنسبة لاستاذ خاص يكون عندو une certaine stabilitée que sa soit مادية ولا معنوية باش يقد يعطي a fond فالرسالة ديالو راه واخا هاكاك فاش كانقولو مهنة التغليم را كانقولو خدمة ولكن finalement كاتبقى رسالة هنا كاتعامل مع عامل بشري ماشي غير عامل بشري وصافي را كاتعامل مع جيل صاعد راه فاش كانهضر عليا انا مثلا كأستاذة عندي هاذي را غي انا بالنسبة لينا حنا فالماط مع عندنا عدد ديال سوايع كتار كيكون عندنا 4 اقسام، 4 اقسام الى قلنا كل قسم فيه 40 تلميذ، 4 اقسام كل قسم فيه 40 تلميذ 4 x 40 را هي 160 alors فاش انقول ديك 160 تلميذ كايجيو عندي راه هاذ العام عندي 160 sachant شي اساتذة لي عندهم 6 الاقسام عندهم 8 اقسام ف des mateires وحدين اخرين donc راه كاتكبر واحد الجيل كياخد مني انا شوية و من هذاك الاستاذ شوية ياخد من كانسان كانتواصل معاه من غير لان را كاتواصل معاه كانسانة عاد كانتواصل معاه كاستاذة باش نوصلو المعلومة باش نتناقش معاه باش باش بزاف ديال لحوايج، راه الى كنتا انا كانوصل غي des angles negatifs راه هاداك التلميذ ماغاديش تبني واحد الانسان لي هو سوي donc خاصنا نعطي des angles positifs كانحاول ما امكن فهاذ الظروف نعطيوهم ولكن الى كان هاذ سيستيم ديال التعاقد كيكرس الهشاشة ف le status ديال الاستاذ غي sachant que فاش يالاه كان تعاقد را شحال من استاذ لي جا وتهجمو عليه متعاقد شحال من استاذ جراو عليه و هو متعاقد بين ليلة و ضحاها شحال من استاذ لي ماقدش يكون عندو l'acces les soinsحيت هو متعاقد شحال من استاذ ماقدش يكون عندو غادي نقولو les banques و هذا حيت متعاقد  donc بزاف ديال المسائل 
-نتي ماشي استاذة متعاقدة نتي...
●استاذة مرسمة 
-استاذة مرسمة مع وزارة التعليم 
●مع وزارة التعليم اه
-تقدري تكملي الفكرة ديالك استاذ بالنسبة لنظام التعاقد لي كيان
●بالنسبة للنظام لي كيان حاليا كيقولك ان حنا حيدنا التعاقد هو النظام الحالي را ماحيدش التعاقد النظام الحالي جمع المرسمين و الاستاذة المتعاقدين فنفس النظام لي سماوه النظام الاساسي ديال نظام التعليم جمعنا كاملين فنظام واحد لي غايطبق علينا كاملين ولكن كيبقى اطر الاكاديميات ماعندهمش واحد المنصب مالي من الوزارة بمعنى ماداخلينش الوظيفة العمومية و كيبقى حنا مرسمين عندنا منصب مالي مع الوزارة و داخلين فالوظيفة العمومية غي دبابا بغاو يخرجونا كاملين و يديرونا فالنظام الاساسي الموحد للقطاع التعليم 
-هذا معنيتو ان الاساتذة كاملين لي كاينين فقطاع غادي يوليو كلهم متعاقدون؟ هذا هو المعنى ديالها؟
● مع الوقت أه مع الوقت اه و خرجو دابا حتى فاش كانهضرو ماكانهضروش على النظام الاساسي ديال وزارة التربية الوكنية حيت كاينين 2 ديال المشغلين هنايا؛ كاين التكاديميات و كاين وزارة التريية الوطنية donc خرج نظام بوحدو de cote ديال قطاع التعليم لي دابا حاليا داخلين فيه المرسمين و المتعاقدين و لكن من بعد غادي يبقاو غي المتعاقدين sachant que راه ما voila غايبقاو غي المتعاقدين و بزاف دالاساتذة لي مرسمين غاظين يخرجو تقاعد نسبي و حنايا غادي داكشي لي طبق على المتعاقدين غادي يطبق علينا حنايا كمرسمين
- السؤال الاخير كيفاش كاتشوفي مستقبل التعليم فالمغرب.. مستقبل التعليم العمومي فالمغرب؟
● و الصراحة حاليا الصورة ضبابية ماكيبانليش surtout حنا دابا فهاذ الوقفات و الظروف الحالية كيبانلي ماكيبانليش شي مستقبل حاليا كلشي ظبابي من هنا لقدام ماعافينش انا ماعرفاش شنو يقد يكون كولشي نظام ديال التعليم بصفة عامة خاصو يتصلح لا من الوضعية ديال او نقولو ظروف عمل الاستاذ لا مز التقاعد ديال الاستاذ را التقاعد ديال الاساتذة را فواحد الظرف لي كارثي 
- بما معناه ااستاذة؟
●بما معناه ان حق الاستاذ فالتقاد لي هو كيحفظ الكرامة ديالو و كيعوضو على دوك السنين ديال العمل و التعب ديالو [...] كايشوفو ما أمكن شنو ممكن نقصو لهلذ الاستاذ ولا شنو ممكن نحيدو لو واخا ماشي هو كيخدم حتى فاش يتقاعد هذا راه مشكل و تا التقاعد النسبي كانت شحال هذا 20 ولات دابا 30 عام لي بغا يخرج خاصو obligatoiremnet بقا كاتخدم 30 عام علاش حنا خاصنا نخلصو اخطاء وحدين ماعرفوش يجيريو صندوق التقاعد و لي شفرو صندوق التقاعد ولا ولا شكون غادي يخلص غادي يخلص الموظف حاليا الصورة ضبابية بالنسبة للتعليم فالمغرب
-شكرا استاذة فاطمة الزهراء
● لاشكر على واجب
-شكرا على المعلومات لي عطيتيني شكرا و بالتوفيق فالمسيرة النظالية ديالكم 
●آمين شكرا